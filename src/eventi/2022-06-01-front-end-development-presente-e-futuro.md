---
title: "Front-end development: presente e futuro"
image: /img/contents/logo-1-.jpg
cover: /img/contents/logo.jpg
date: 2022-06-23T17:00:00.000Z
date_end: 2022-06-23T18:30:57.118Z
permalink: /eventi/{{ page.date | dateslug }}/{{ page.fileSlug | slug }}/index.html
published: true
featured: true
event:
  auto_meta: true
  location: Officina 18
  speaker: Fabio Biondi, Michele Stieven, Matteo Ronchi
  eventbrite: "354515594687"
---
La vita dello sviluppatore front-end richiede costanti aggiornamenti e non è sempre facile capire su quali tecnologie scommettere o investire il proprio tempo.

I linguaggi si evolvono e nascono nuove librerie con cadenza quasi giornaliera. Tuttavia, la scelta non è solo dettata dalla qualità di uno strumento ma anche dai trend del mercato e dall'hype che ruota attorno ad esso.

Molto spesso, inoltre, queste tecnologie condividono linguaggi, pattern e paradigmi. Quali sono le tecniche e le buone pratiche che un front-end developer dovrebbe assolutamente conoscere?

In questa sessione Fabio Biondi, Michele Stieven e Matteo Ronchi ci descriveranno la loro visione.

Fabio farà una panoramica, con tanto di roadmap, sulla situazione attuale dell'ecosistema JavaScript:  quali sono le librerie, gli strumenti e i pattern che attualmente uno sviluppatore front-end dovrebbe assolutamente conoscere? E su quali si dovrebbe investire e/o "scommettere" per essere preparati a ciò che ci riserva il futuro?

Michele ci parlerà di trend e novità nello sviluppo web: come stanno cambiando i tool e le librerie che utilizziamo?
E che aspetto avranno in futuro?

Matteo invece ci fornirà un po' di consigli utili per scrivere codice che sopravviva nel tempo a prescindere dalla tecnologia (libreria o linguaggio). 
Scrivere codice mantenibile e leggibile non è difficile, servono pochi accorgimenti e buona volontà! 

Il vostro team e il vostro io futuro vi ringrazieranno!